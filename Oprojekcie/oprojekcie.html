<DOCUMENT html>
    <html lang="pl">
        <head>
           <!--metadane identyfikacji-->
           
            <meta charset="utf-8">
            <meta name="description" content="Strona interenetowa na potrzeby realizacji projektu">
            <meta name="keywords" content="ATE, geodezja">
            <meta name="author" content="MR">
            <title> Analiza terenu projekt</title>
            <link rel="stylesheet" href="../main.css">           
        </head>
        <body>
            <header>
               <div id="logotyp">
                    <h1 class="logo">
                    <span style="color:#ffff99">ANAL</span>iza
                    <span style="color:#ffff99">Ter</span>enu 
                    <span style="color:#ffff99">pro</span>jekt
                    </h1>
               </div>
            </header>
            <nav>
        <ul class="menu">
        <li><a href="../index.html">Strona główna</a><li>
        <li><a href="../Oprojekcie/oprojekcie.html">O projekcie</a></li>
        <li><a href="../materialy/materialy.html">Materiały</a><li>
        <li><a href="../Kontakt/kontakt.html">Kontakt</a><li>
        </ul>
            </nav>
             
            <div class="container">
                 <div class="tekst">
                     
                     <article>
                     
                         <header>
                            <h1 style = "font-size: 35px;"> Analiza wielokryterialna </h1>
                            <p> 10.01.2019 | 15:30| Michał </p>
                             
                         </header>
                         
                            <p style = "font-size: 26px;" >
                                W celu przeprowadzenia analizy wielokryterialnej, określono następujące odległości stref buforowych, dla poszczególnych obiektów terenowych, mających wpływ na lokalizację nowej szkoły: </p> 
<ul style = "font-size: 25px;">             
<li><i>Cieki wodne: 150, 200, 250, 300 m,</i></li>         
<li><i>Wody powierzchniowe:100, 200, 300, 400 m, </i></li>
<li><i>Drogi: 50, 100 m,</i></li> 
<li><i>Koleje: 200, 300, 400 m,</i></li>
<li><i>Szkoły: 400, 600, 800 m,</i></li>
<li><i>Myjnie samochodowe: 500, 1000, 1200 m,</i></li> 
<li><i>Cmentarze: 300, 400 m,</i></li>  
<li><i>Tereny rekreacyjne: 100, 200, 300, 400 m,</i></li>
<li><i>Osiedla mieszkaniowe: 100, 200, 300, 400 m.</i></li>
</ul>  

<p style = "font-size: 26px;">Poniżej przedstawiono wizualizację kątów nachylenia terenu oraz zasięgów stref buforowych dla wybranych obiektów terenowych, znajdujących się w rozpatrywanym obszarze.</p>
                         </div> </div>
             
    <center><img src="../IMG/nachylenie_ter.png" style ="width: 700px">
<p style = "font-size: 20px; text-align: justify; margin-left: 15rem; margin-right: 15rem; margin-bottom:8rem" ><i>Powyższa mapa spadków, przedstawia poziom nachylenia terenu w powiecie sandomierskim, wyrażony w procentach. Powiat sandomierski charakteryzuje się pod kątem ukształtowania powierzchni terenu jako obszar wyżynno-nizinny, w którym występują liczne wąwozy.</i></p></center><br><br>
    <center><img src="../IMG/drogi_bf.jpg" style ="width: 700px">
<p style = "font-size: 20px; text-align: justify; margin-left: 15rem; margin-right: 15rem; margin-bottom:8rem" ><i>Powyższa mapa przedstawia strefy buforowe, utworzone dla dróg położonych w powiecie sandomierskim. Na podstawie mapy stwierdzić można, że sieć dróg miała duże znaczenie w procesie analizy wielokryterialnej, ponieważ jej strefy buforowe usytuowane są na obszarze całego powiatu. Strefy buforowe zostały utworzone w odległościach 50 
i 100 metrów
</i></p></center><br><br>
    <center><img src="../IMG/cmentarze_bf.jpg" style ="width: 700px">
<p style = "font-size: 20px; text-align: justify; margin-left: 15rem; margin-right: 15rem; margin-bottom:8rem" ><i>Powyższa mapa przedstawia strefy buforowe dla cmentarzy. Miały one duży wpływ na wynik analizy wielokryterialnej, gdyż obszary wokół cmentarzy charakteryzują się ciszą i spokojem, co sprzyja efektywnej edukacji. Pożądana lokalizacja nowej szkoły miała znajdować się w zasięgu stref buforowych cmentarzy. Cmentarze są równomiernie rozłożone na obszarze całego powiatu. Zostały dla nich utworzone strefy buforowe 
o zasięgach 300 i 400 metrów.
</i></p></center><br><br>
    <center><img src="../IMG/koleje_bf.jpg" style ="width: 700px">
<p style = "font-size: 20px; text-align: justify; margin-left: 15rem; margin-right: 15rem; margin-bottom:8rem" ><i>W tym przypadku przedstawione zostały strefy buforowe dla sieci kolejowej. Sieć kolejowa w powiecie sandomierskim jest słabo rozwinięta, o czym świadczy powyższa wizualizacja. Zostały utworzone strefy buforowe o zasięgach 200, 300 i 400 metrów. Bez wątpienia infrastruktura kolejowa miała niewielki wpływ na wynik końcowy analizy wielokryterialnej.</i></p></center><br><br>   
    <center><img src="../IMG/myjnie_bf.jpg" style ="width: 700px">
<p style = "font-size: 20px; text-align: justify; margin-left: 15rem; margin-right: 15rem; margin-bottom:8rem" ><i>W obszarze opracowania znajdują się zaledwie dwie myjnie samochodowe, co można stwierdzić oceniając powyższą mapę. Na korzyść wyniku analizy wielokryterialnej - obiekty te miały niewielki wpływ na wynik końcowy, gdyż wyszukiwana lokalizacja dla nowej szkoły miała się znajdować poza zasięgiem ich stref buforowych. Założenie to spowodowane jest dużym ruchem pojazdów, w tym ciężarowych, które mogłyby stwarzać niekorzystne dla nieuważnych uczniów incydenty. Strefy buforowe określono dla odległości 500, 1000 i 1200 metrów od obiektów.</i></p></center><br><br>  
    <center><img src="../IMG/osiedla_bf.jpg" style ="width: 700px">
<p style = "font-size: 20px; text-align: justify; margin-left: 15rem; margin-right: 15rem; margin-bottom:8rem" ><i>Powyższa mapa przedstawia strefy buforowe utworzone dla osiedli mieszkaniowych. Miały one duże znaczenie w analizie wielokryterialnej, gdyż w ich pobliżu miała zostać wyznaczona lokalizacja nowej szkoły. Osiedla mieszkaniowe występują w miastach, przez co ich obszar pokrywa znaczną mniejszość powierzchni powiatu sandomierskiego. Rozpatrywane obiekty usytuowane są głównie przy wschodniej granicy powiatu. Strefy buforowe zostały utworzone w odległościach 100, 200, 300 i 400 metrów.</i></p></center><br><br>
    <center><img src="../IMG/szkoly_bf.jpg" style ="width: 700px" >
<p style = "font-size: 20px; text-align: justify; margin-left: 15rem; margin-right: 15rem; margin-bottom:8rem" ><i>Wykorzystane dane przedstawiają nieliczne szkoły dla powiatu sandomierskiego. Ich strefy buforowe przedstawia powyższa mapa. Większość z nich położona jest we wschodniej części rozpatrywanego obszaru, na terenie miasta Sandomierz. Strefy buforowe dla tych obiektów zostały wyznaczone dla odległości 400, 600 i 800 metrów.</i></p></center><br><br>
    <center><img src="../IMG/ter_rekre_bf.jpg" style ="width: 700px">
<p style = "font-size: 20px; text-align: justify; margin-left: 15rem; margin-right: 15rem; margin-bottom:8rem" ><i>Powyższa mapa przedstawia strefy buforowe terenów rekreacyjnych zajmujących stosunkowo małą powierzchnię w porównaniu do reszty uwzględnionych w analizie wielokryterialnej obiektów. Tereny te miały znaczący wpływ ze względu na fakt, iż lokalizacja dla nowej szkoły miała zostać wyznaczona w zasięgu stref buforowych terenów rekreacyjnych. Strefy buforowe zostały wyznaczone dla odległości 100, 200, 300 i 400 metrów od rozpatrywanych obiektów.</i></p></center><br><br>
    <center><img src="../IMG/wody_pow_bf.jpg" style ="width: 700px">
<p style = "font-size: 20px; text-align: justify; margin-left: 15rem; margin-right: 15rem; margin-bottom:8rem" ><i>Powyższa mapa przedstawia strefy buforowe utworzone dla wód powierzchniowych. Strefy te charakteryzują się zasięgiem 100, 200, 300 i 400 metrów. Bufory utworzone dla tych obiektów miały duży wpływ na wynik analizy, gdyż jako woda powierzchniowa przedstawiona została Wisła. Ponadto zauważyć można, że w centralnej części powiatu położone są liczne zbiorniki wodne, które powiązane są z siecią cieków wodnych.</i></p></center><br><br>
    <center><img src="../IMG/cieki_bf.jpg" style ="width: 700px">
<p style = "font-size: 20px; text-align: justify; margin-left: 15rem; margin-right: 15rem; margin-bottom:8rem" ><i>Powyższa mapa przedstawia strefy buforowe, utworzone dla cieków wodnych. Strefy te są położone w odległościach: 150, 200, 250, 300 metrów. Sieć rzeczna w powiecie sandomierskim jest dobrze rozwinięta, gdyż właśnie przez ten obszar przebiega największa rzeka Polski - Wisła. Strefy buforowe cieków wodnych bez wątpienia miały duży wpływ na analizę wielokryterialną.
</i></p></center><br><br>

<div class="tekst">
<p style = "font-size: 26px;">
                Przeprowadzenie analizy wielokryterialnej, pozwoliło na otrzymanie wyników w postaci obszarów najbardziej korzystnych dla lokalizacji nowej szkoły. Istotne było opracowanie warunków, które otrzymany obszar miał spełniać. Wyznaczenie korzystnych obszarów, uwarunkowane było w zależności od odległości od zadanych obiektów terenowych. W związku z tym faktem, wzięto pod uwagę takie obiekty terenowe jak: obiekty hydrograficzne, sieć dróg, sieć kolejową, placówki edukacji, cmentarze, tereny rekreacyjne, osiedla mieszkaniowe a także myjnie samochodowe. Po przygotowaniu danych do opracowania, należało wykonać ciąg czynności, na które składały się: dopasowanie danych do obszaru opracowania, stworzenie stref buforowych, ograniczenie rozpatrywanych stref do granic powiatu, wprowadzenie wartości opisujących korzystne strefy oraz wygenerowanie rastra wynikowego.</p>

            <p style = "font-size: 26px;"> Otrzymane w rezultacie analizy wielokryterialnej wyniki są jednoznaczne. Ze względu na określone przed analizą kryteria, wyznaczone obszary najkorzystniejsze, charakteryzują się małą powierzchnią. Pomimo tego faktu, obszary te pozwalają w pełni na wybudowanie tam nowej placówki edukacyjnej.</p>
                </div>                        
                          
                     
                     
                     
                     </article>
                 
                 
                 
                 
                 
                 
           
        </body>
    </html>